---
layout: page
title: About
permalink: /about/
order: 10
---

**IS IT HAPPENING?** is de vraag op het antwoord **MAKE IT HAPPEN**

**MAKE IT HAPPEN** is sinds eind 2014 de stadsslogan en het merk van Rotterdam. Het is geïntroduceerd als een publiek-private samenwerking tussen Gemeente Rotterdam, Havenbedrijf, Erasmus Universiteit en stadspromoter Rotterdam Partners. Later is deze ‘merkalliantie’ uitgebreid met andere lokale bedrijven en instellingen, zoals Rotterdam Topsport, Rotterdam Festivals en Ahoy Rotterdam. Er lijken weinig grenzen te zijn aan de kracht van deze activerende woorden. Lokale ondernemingen en ondernemers kunnen de slogan adopteren of er door worden geadopteerd, mits hun activiteiten in lijn zijn met de voornaamste ambitie: economische groei van de stad Rotterdam.

Dit zijn de **MAKE IT HAPPEN** jaren. De tijd waarin de stad de plannen van eind jaren ‘80 voor een Nieuw Rotterdam met succes realiseert. De contouren hiervan werden zichtbaar omstreeks 2013, met de realisatie van enkele nieuwe architectonische ‘iconen’. Vandaag pronkt  groots op de bouwborden die langs de velen bouwplaatsen in de stad te zien zijn. Luxe woontorens en eye-catchers zijn veelal het resultaat. Sinds kort ook in Rotterdam-Zuid. HIER ONTSTAAT HET. HIER GEBEURT HET. Maar wat gebeurt er precies? Wie doen het gebeuren? Wie verdienen er aan en wie gaan er aan onderdoor?

Steden bevinden zich al enige tijd in een noodgedwongen concurrentiestrijd om het aantrekken van kapitaalkrachtige bedrijven, bewoners en bezoekers. Het sleutelwoord is aantrekkelijkheid, ingegeven door een mentaliteit die begin jaren ‘90 nog bekritiseerd werd als het ‘prestige denken’. Anno 2020 is dit gemeengoed geworden. Een greep uit de plannen is exemplarisch: een spiegel op de schaal van een gebouw, een bodemloze Kuip zonder draagvlak, superlofts van drie miljoen in de Rijnhaven, meer hoogbouw, het Eurovision songfestival. Ondertussen...

City marketing speelt hierin een cruciale rol.  is allereerst Rotterdam’s marketingoffensief in de interurbane concurrentiestrijd. De hedendaagse stad functioneert als bedrijf en daarom bevoorrecht en beloont zij ondernemerschap. Met haar campagne bouwt Rotterdam daarom slim door op haar collectieve identiteit van de dynamische werkstad. Haar slogan is de internationale, neoliberale versie van het oude ‘geen woorden maar daden’. Dit credo is in het verleden vaker ingezet om grootschalige stedelijke veranderingen te versnellen en te legitimeren. Vandaag zien we onder het daadkrachtige  de transformatie van Rotterdam gebeuren—in fysiek én sociaal opzicht.

Een stadsslogan is een politiek instrument dat richting geeft aan de lokale ontwikkelingen. Politiek gaat om het vermogen te kunnen bepalen wat er gebeurt—what happens. ... Met haar slogan pretendeert de stad actief burgerschap en een duurzame toekomst voor alle Rotterdammers, maar in werkelijkheid blijkt zij vooral het bevel aan de stad en haar inwoners om te groeien. DE WERELD LIGT AAN JE VOETEN. HIER IS ALLE RUIMTE OM TE PIONIEREN.

De ambities van de neoliberale stad blijken vaak onverenigbaar met de sociale idealen en verplichtingen. Wat de stad zegt is niet altijd wat de stad doet. Wat er gebeurt is niet altijd wat er zou moeten gebeuren. En soms gebeuren er dingen die zich helemaal niet laten maken. Zelfs Rotterdam kan namelijk niet altijd de werkelijkheid naar haar hand zetten. 

Welk doel zou city marketing moeten dienen in deze kritieke, dringende tijd? ... Eén rol van de huidige marketingcampagne is in ieder geval duidelijk: het zo lang mogelijk vooruitschuiven van een onhoudbare situatie; suspense of disbelieve. Achter haar slogan schuilt ongetwijfeld de wanhoop dat er verder niets meer zal gebeuren. En dan hebben we het nog niet over klimaatverandering gehad. Dat grote vraagteken aan onze gedeelde horizon.

is de andere kant van de Rotterdamse marketingcampagne. Een beetje stad beschikt immers over een zeker reflexief vermogen. Reflectie vereist dat je alert bent voor nieuwe gebeurtenissen, dat je niet altijd weet wat er moet gebeuren. In het huidige veelvoud aan problemen is een voorschrift niet louter wat Rotterdam nodig heeft. Antwoorden zijn interessant in zoverre zij nieuwe vragen mogelijk maken. Het wordt tijd dat we die vragen stellen, vraagtekens zetten bij de marketing, het beleid en de cultuur van Rotterdam. En haar toekomst.


[jekyll-organization]: https://github.com/jekyll
