---
layout: post
title:  "Kanttekeningen bij Make It Happen."
date:   2020-04-03 16:11:59 +0200
categories: home blog
image: images/posts/mih-tote.jpg
tags: 
  - Marketing
---
**MAKE IT HAPPEN.** is een voortzetting van het lokale verhaal van de dynamische stad

Rotterdam, de stad van niet lullen maar poetsen, een werkstad met een can-do mentaliteit. Amsterdam heeft het, Rotterdam maakt het. **ROTTERDAM. MAKE IT HAPPEN.** bouwt slim door op deze reputatie, die samengevat kan worden als het verhaal van de dynamische stad. 'Rotterdam is een jonge, dynamische wereldstad die zichzelf in hoog tempo blijft vernieuwen', leest de bezoeker op de website van Rotterdam Partners, de partij die de marketingcampagne aanstuurt. Iedere moderne stad is per definitie dynamisch, maar zelden worden steden bewust zo gepositioneerd. Ook Rotterdam wordt vaak eerder gerepresenteerd door het verhaal van de wereldstad of de wereldhaven. Stad en haven communiceren duidelijke en herkenbare beelden. Maar wat moeten we ons voorstellen bij dynamiek? Men ziet dat het dynamische stad verhaal pas opduikt in tijden van grote maatschappelijke veranderingen. Men zag dit bij de expansie van de haven in de eerste helft van de 20e eeuw, bij het wederopbouwproject na het bombardement van 1940 en bij de overstap naar een post-industriële economie eind jaren '80. Het is een terugkerend fenomeen in Rotterdam dat het verhaal van de dynamische stad wordt misbruikt om grootschalige stedelijke transformaties te legitimeren. Met haar nieuwe slogan heeft Rotterdam het verhaal van de dynamische stad omarmt om het ten volste in te zetten in haar transformatie—in fysiek én sociaal opzicht. Dat nu met deze slogan dit verhaal expliciet gemaakt wordt lijkt alles te maken te hebben met een groeiende precairiteit.

{% include image.html url="/images/posts/kanttekeningen/kanttekeningen-1.jpg" description="Image credits: Jane Doe" %}

**MAKE IT HAPPEN.** is geworteld in het stedelijk beleid van de late jaren '80

Het huidige functioneren van de stad wordt gekenmerkt door ... Deze ontwikkeling kan in het algemeen geduid worden als de opkomst van de ondernemende stad. En niet verrassend is Rotterdam de ondernemende stad bij uitstek. Deze culturele wending begint voor Rotterdam met de publicatie van Nieuw Rotterdam: een opdracht aan alle Rotterdammers. Deze ambitie voor een Nieuw Rotterdam werd gemotiveerd door de opkomst van... Rotterdam realiseert dat ze een lange weg te gaan heeft maar over de juiste criteria beschikt om te slagen. Open ruimte, architectuur en skyline worden in eerste instantie haar instrumenten. Het is het begin van een meer marktgedreven aanpak die zich richtte op een aantrekkelijke stad en die achtereenvolgende leidde tot de corporate kantoorgebouwen aan het Weena, de herontwikkeling van oude havengebieden als de Kop van Zuid ('Manhatten aan de Maas') en het huidige City Lounge beleid voor de binnenstad. Ook vinden we in die tijd al de voorspelling van MAKE IT HAPPEN.: 'Het beeld van het nieuwe, dynamische en strategisch opererende Rotterdam moet ook tot uitdrukking komen in een nieuwe huisstijl'. En in 1987 berichtte het tijdschrift Ach Lieve Tijd al: "met het motto ‘Rotterdam maakt het!’ moet het nòg beter worden". **MAKE IT HAPPEN.**: een opdracht aan alle Rotterdammers.

{% include image.html url="/images/posts/kanttekeningen/kanttekeningen-2.jpg" description="Image credits: Jane Doe" %}

**MAKE IT HAPPEN.** is Rotterdam's marketingoffensief in de internationale stedenstrijd

Het ondernemende karakter van steden gaat gepaard aan onderlinge concurrentie. Deze inter-urbane concurrentiestrijd is de alles-bepalende conditie van de hedendaagse stad. In een globale economie richt het zich op het aantrekken van internationale geldstromen: koopkrachtige bedrijven, bewoners en bezoekers. Een logisch gevolg hiervan is dat steden meer en meer op elkaar zijn gaan lijken. Overal worden dezelfde producten en diensten aangeboden. De overtuiging is daarom dat steden hun best moeten doen om zich te onderscheiden van andere steden op basis van hun authenticiteit, hun eigenheid, hun unieke collectieve identiteit. City branding richt zich specifiek op de lokale stedelijke identiteit, maar zoals alle vormen van marketing betreft het een selectief verhaal. Onder post-industriële condities is dit verhaal steeds minder een gevolg van historische ontwikkelingen, dan een conditie waarmee je richting kunt geven aan de lokale ontwikkelingen. Een die van onderscheidend belang kan zijn in de internationale strijd om kapitaal. Het betekent een omdraaiing van stadsontwikkeling: niet de stad maar het imago moet gepland worden. Zoals eerder gezegd is voor Rotterdam het verhaal van de dynamische stad haar unique selling point. In het door de gemeente uitgegeven en toepasselijke getitelde Accelerating Rotterdam (2000) zegt ... Martin Aarts: 'Rotterdam is ... te beschouwen als een stad die toekomst heeft. Rotterdam heeft dat imago al enige tijd, maar het kan geen kwaad wanneer de stad er de nadruk op blijft leggen zodat het een ware identiteit kan zijn.' En: 'R'dam zal zijn door de tijd heen ontwikkelde kwaliteiten van vernieuwing moeten continueren, sterker nog, de stad zal die als nooit tevoren moeten aanwenden om een positie in het nieuwe europa te veroveren'.

{% include image.html url="/images/posts/kanttekeningen/kanttekeningen-3.jpg" description="Image credits: Jane Doe" %}

**MAKE IT HAPPEN.** is de uitdrukking van een neoliberale vorm van stadsbestuur

Volgens de gemeente heeft **MAKE IT HAPPEN.** een dubbele betekenis: 'Make it Happen is een belofte én een prikkelende uitnodiging: hier kan het!' Het is deze dubbele betekenis van MAKE IT HAPPEN. die bijdraagt aan haar succes. Chauvinistische belofte en een neoliberale uitnodiging. Laat stedenbouw over aan het individu om de concurrentiepositie te versterken. Neoliberalisme schept pretenties van vrijheid, maar hierachter schuilt een autoritair regime. Voor wie het niet meer kan of wil bijbenen openbaren de woorden MAKE IT HAPPEN. zich in hun dwingende essentie. Je zou kunnen zeggen dat Rotterdam met haar nieuwe slogan haar inwoners hetzelfde lot oplegt als haar is opgelegd: **MAKE IT HAPPEN.**—of verdwijn. **MAKE IT HAPPEN.** is dus ook een bevel, het bevel om te groeien. Met dit commando roept de stad haar meest vitale inwoners naar het front van de inter-urbane oorlog.


[jekyll-docs]: https://jekyllrb.com/docs/home
[jekyll-gh]:   https://github.com/jekyll/jekyll
[jekyll-talk]: https://talk.jekyllrb.com/
